---
description: >-
  Taką właśnie postawę prezentuje wiele Polek i Polaków. Czy aby na pewno jest
  ona słuszna?
---

# “Polityka mnie nie interesuje”

<figure><img src="../../.gitbook/assets/image (18).png" alt=""><figcaption></figcaption></figure>

Polityka rzeczywiście może odrzucać z pewnych powodów. Dotyka ona trudnych i emocjonujących tematów, potrafi dzielić ludzi nawet w rodzinie i dla wielu bywa trudna do zrozumienia. Jednak czy na pewno właściwym jest zupełne odcięcie się od tego tematu?

Im mniej interesujemy się polityką, tym bardziej ona interesuje się nami. Im większą mamy wiedzę w danym zakresie, tym trudniej nami manipulować. Dlatego wraz ze zdobywaniem większej ilości informacji o świecie, trudniej jest na nas w prosty sposób wpłynąć. Mając ustatkowane poglądy możemy również z czystym sumieniem głosować w wyborach, wybierając tych kandydatów, z którymi się rzeczywiście zgadzamy.

Nie oznacza to oczywiście, że jedynym dobrym kierunkiem jest codzienne, wielogodzinne przeglądanie mediów. Jednak minimalna wiedza o bieżącej sytuacji wraz z racjonalnym podejściem i umiejętnością weryfikowania źródeł z pewnością czyni nas lepszymi obywatelami i ludźmi.

Dodatkowo, zachęcając do tego swoją rodzinę i znajomych, możemy poprawić stan kultury dyskusji politycznej w naszym kraju. Tak żeby wreszcie rozmowy na ten temat nie kojarzyły z prymitywną kłótnią, a merytoryczną wymianą poglądów.

Trzeba również pamiętać, że polityka to nie tylko wiadomości prezentowane za szklanym ekranem. To nasza wolność, standard życia czy przyszłość kraju - o tym decyduje się w Sejmie. A my decydujemy kto w parlamencie się znajdzie.

**Dlatego, żeby mieć kontrolę nad naszym życiem i otoczeniem, warto (choć troszeczkę) interesować się polityką.**
