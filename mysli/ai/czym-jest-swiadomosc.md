# Czym jest świadomość?

<figure><img src="../../.gitbook/assets/image (17).png" alt=""><figcaption></figcaption></figure>

Czym jest świadomość? Przez to pytanie, które pojawiło się w głowie o 2 w nocy, ponownie zarwałem nockę\
\
Niemniej, dzięki temu trafiłem na naprawdę świetny artykuł. O tym dlaczego niemożliwym jest stworzenie sztucznej świadomości, tzn. takiej sztucznej inteligencji, która byłaby samo-świadoma swojego istnienia.\
\
Na bazie tego dowodu ciekawie kontestuje również hipotezę symulacji w zakresie opartym wyłącznie na symulacji komputerowej, a nie np. symulacji bodźców czy hipotezie gry komputerowej.\
\
Mimo formy tekstu jasno wskazującej na dość mało nowoczesny sposób rozumienia AI i machine learningu, autor dobrze zarysowuje różnice między zrozumieniem, a pozorowaniem zrozumienia.\
\
Za oś różnicy stawia właśnie kwestię prawdziwości świadomości i inteligencji wynikającej z braku jej zaprojektowania. Wszelkie metody uczenia maszynowego, niezależnie od złożoności, opierają się w podstawach na pewnych algorytmach, które wobec faktu ich istnienia, nigdy nie są inteligentne same z siebie (wskutek "nauki"), a są jedynie wynikiem zaprojektowanego procesu opartego na porównywaniu wzorców (pattern-matchingu) i określaniu prawdopodobieństwa poprawności tego porównania. Zatem nie są wynikiem zrozumienia, a porównaniem zestawów informacji do innych zestawów informacji na podstawie wcześniejszych przypadków i treningu zaprojektowanego przez programistę.\
\
Zatem przyjmując działanie ludzkiego mózgu sposób podobny co trening ML, nauka na przypadkach, będzie to stwierdzenie niepoprawne. Jest tak, ponieważ człowiek poznaje nie poprzez porównania zestawów informacji, a rozwój ich w procesie poznawczym. Zamiast porównywać, wpisuje dane do szufladek informacji i tworzy między nimi powiązania. To zupełnie inny proces od tego, który jest uczeniem w rozumieniu machine learningu.\
\
Jednocześnie możliwość powstania sztucznej świadomości poprzez kompletną symulację procesów zachodzących między neuronami jest również niemożliwe. Nie przez fakt niemożliwości powstania świadomosci, a tego że taki sztuczny mózg nie byłby sztuczną świadomością samą w sobie, a jedynie środowiskiem do powstania takiej świadomosci, która nie byłaby już sztuczna przez proces działania (nie powstania).\
\
Autor przytoczonego tekstu pewne sprawy argumentuje inaczej, bardziej humanistycznie, ale myślę, że mimo to warto ten artykuł przeczytać.\
\
[https://towardsdatascience.com/artificial-consciousness-is-impossible-c1b2ab0bdc46](https://towardsdatascience.com/artificial-consciousness-is-impossible-c1b2ab0bdc46)
