# 2022.

<figure><img src="../../.gitbook/assets/image (20).png" alt=""><figcaption></figcaption></figure>

Od 10 lat na sylwestra definiowałem sobie “tytuł” na kolejne 365 dni nazywając każde z tych okresów “rokiem rozwoju” lub “rokiem wielkich zmian”. Swoją podróż przez życie widzę jak serię maratonów i treningów - zatrzymywania się i biegu.

Myśląc o swojej przyszłości próbuję wyczuć momenty kiedy mogę znowu biec, tak aby dać sobie trochę mentalnego odpoczynku, możliwości zrewidowania przyszłości czy przejścia na inne tory.

2022 widzę zdecydowanie jako “rok wielkich zmian”. Nie oznacza to, że się nie rozwijałem, a że gruntowne zmiany były osią wokół której cały ten okres się u mnie poruszał. To w tym roku zmieniło się najwięcej w całym moim życiu.

To w tym roku zdałem maturę, wyprowadziłem się do Warszawy i stałem się całkowicie samodzielny. To w tym roku poznałem też największą miłość mojego życia.

Jednocześnie jednak to też rok trudnej decyzji o zatrzymaniu działania redakcji założonego przeze mnie myPolitics. To mój pierwszy projekt, który osiągnął tak wiele i dlatego na zawsze będę o nim pamiętał.

Chciałbym także wymienić wielu świetnych ludzi, których poznałem w tym roku, jednak jest ich tak niezliczona ilość, że nie zmieściliby się w limicie znaków wpisu. Jestem niesamowicie zadowolony z każdej nowej znajomości, nowego doświadczenia dzięki nim i ogromie inspiracji jakich mogę od tych ludzi czepiać. Naprawdę dziękuję!!

I ta właśnie inspiracja prowadzi mnie do jednego - zgodnie z moją wieloletnią tradycją - po zmianach następuje rozwój i chciałbym by 2023 był właśnie takim rokiem.

Naprawdę dużo pracowałem w ostatnich latach nad sobą, swoimi umiejętnościami i osiągnięciami. Zawsze jednak byłem gdzieś z tyłu, schowany i niewidoczny. Chciałbym w nadchodzącym roku to zmienić - zacząć budować swój wizerunek.

Drugim filarem będzie dla mnie powrót do tworzenia projektów. Niesamowicie brakuje mi współtworzenia czegoś własnego, bo tak jak programowanie uwielbiam, tak praca dla klienta nigdy nie będzie tym samym co tworzenie czegoś własnego. W 2023 na pewno powrócę z nowymi side-projectami, które choć troszkę zmienią świat na lepsze.

Dużo myślałem w ostatnim czasie nad tym jak chcę by moje dorosłe życie wyglądało i myślę, że to będzie dobry punkt wyjścia. Rozwój będzie dla mnie hasłem na 2023, czyli pełno wyzwań, błędów i sukcesów:)

A za 2022 dziękuję wszystkim, z którymi współpracowałem, imprezowałem i prowadziłem świetne dyskusje. Mam też odpowiedź na postawione pół roku temu przeze mnie pytanie - czy poruszać się w jednolitym (zawodowym) środowisku czy je wszystkie mieszać - i teraz już jestem przekonany, że tu mieszać warto. Bo świetni ludzie są wszędzie, nie tylko wśród elit i specjalistów.

Szczęśliwego nowego roku i jeszcze raz dziękuję wszystkim za tak dobrze spędzony czas, bo sam nigdy nie zrobiłbym nic.
