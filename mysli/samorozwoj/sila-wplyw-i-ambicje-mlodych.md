---
description: >-
  Młodzi to siła, młodzi z ambicjami to wpływ, grupy młodych z ambicjami to
  przyszli liderzy.
---

# Siła, wpływ i ambicje młodych

<figure><img src="../../.gitbook/assets/image (19).png" alt=""><figcaption></figcaption></figure>

Wokół siebie mamy dziesiątki ambitnych ludzi z ogromnym potencjałem. Pytanie brzmi: co by się stało gdybyśmy ich zgromadzili w jednym miejscu?

Co gdyby ich doświadczenia się połączyły i zaczęły wspólnie budować coś jeszcze większego niż oni sami?

Ostatnio ze znajomym Grzegorzem Dylem dyskutowałem o instytucji nowoczesnego cechu XXI wieku. Jest to grupa specjalistów działająca pod jakąś marką nie tylko buduje nią samą, ale też jej uczestników wzajemnie (wymiana doświadczenia) i indywidualnie (nadal są sami w sobie specjalistami).

To jest niewyobrażalnie dobre połączenie ambicji, motywacji i know-how. Kompletnie bezkosztowo można zbudować społeczność, która się samo-napędza, tworzy i rozwiązuje problemy. Jest jak wielka kula śnieżna, którą co chwilę ktoś mocniej popycha i nakierowuje.

Do dziś pamiętam jak mając 12 lat dołączyłem na grupę Nastoletni Programiści, na której poznałem podobnie ambitnych i zainspirowanych kodowaniem nastolatków. To tam poznałem pierwsze tajniki programowania, współpracowałem i konkurowałem z innymi.

Wspólnie się rozwijając tworzyliśmy nowoczesny cech - mimo niebycia jeszcze specjalistami - ale będąc dzieciakami z ambicjami niemniejszymi niż tysiące dorosłych.

Do dzisiaj znam kolegów grupy, wielu z nich jest teraz doświadczonymi programistami czy właścicielami firm. To jest właśnie moc wymiany doświadczenia! To jest moc wpływu rozwijającego środowiska.

Sam też stworzyłem podobne. myPolitics też było rodzajem cechu, ale opartym na warsztacie dziennikarskim. Dzisiaj wielu z zaangażowanych w projekt jest prawdziwymi dziennikarzami, działającymi w takich mediach jak Goniec, 300Polityka czy Polsat News.

To w przyszłości będą prawdziwi liderzy tych branż, bo zaczęli i osiągnęli wiele w młodym wieku - to doświadczenie ich poprowadzi. Jestem całkowicie przekonany, że tworzenie takich społeczności to przyszłość.

Potrzebujemy jak najwięcej miejsc gdzie można łączyć ambitnych ludzi i budować przyszłość. Nie zamykając się tylko na bańkę znajomych, a otworzyć się na wszystkich - wszystkich, którzy chcą więcej.

Meetupy, interaktywne konferencje, a dalej - pełnoprawne organizacje twórcze - to jest przyszłość miejsc skupiających największe ludzkie ambicje.
